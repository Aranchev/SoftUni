Записването в курса е отворено до 3 юли. Обучението стартира на 6 юли, а занятията ще се провеждат всяка събота и неделя от 10:00 до 13:00 часа. Подробен график на занятията можете да откриете в раздел "Теми".

Можете да се обучавате онлайн в реално време. Веднага след всяко занятие получавате и достъп до записа на занятието и учебните ресурси.

Изпитът ще се проведе онлайн на 24 и 25 август. Ще включва практическа част - под формата на практически задачи и теоретична част - под формата на тест.

След преминаване на изпита, ще придобиете сертификат от СофтУни, ако получите оценка над Мн. добър 5.00 от практическата част, а също така ще имате възможност да получите държавно признато "Удостоверение за професионално обучение", валидно в целия Европейски съюз. Изискванията за получаване на удостоверение можете да разгледате ТУК.




Задължен ли съм да плащам за изпита?
• Programming Basics и/или QA Basics
Не, разбира се. Ако не се чувствате достатъчно подготвени и готови да се явите на изпита в края на курса, не е нужно да заплащате таксата. В този случай Ви съветваме да се запишете на следващия подобен курс и да затвърдите знанията си.

Какъв е форматът на приемния изпит?
• Programming Basics
Изпитът е с продължителност от 4 астрономически часа, като включва 6 задачи. Може да пишете на някой от следните езици за програмиране: C#, Java, JavaScript и Python. Препоръчително е да ползвате програмния език, който се изучава в курса Programming Basics. Всяка една вярно решена задача носи 100 точки. Частичните решения дават частични точки. Непредадени или грешни задачи носят 0 точки. Оценяването се извършва автоматизирано (с online Judge система), а оценката на всяка предадена задача става на момента (real-time feedback). Може да предавате една задача няколко пъти и да си поправяте грешките многократно по време на изпита. Системата пази най-високия постигнат резултат за всяка задача. Така в края на всеки изпит от шестте задачи може да съберете между 0 и 600 точки. Може да разгледате и пробвате задачите от изминалите изпити и да се упражнявате на воля в Judge системата на СофтУни. Използвайте потребителското име и паролата си от softuni.bg, за да се упражнявате в Judge системата.

Какви материали мога да ползвам по време на изпит?
• Programming Basics и/или QA Basics
По време на изпит може да ползвате всякакви материали, които не представляват чужда помощ, т.е. може да използвате:

Записки;
Книги, учебници, справочници;
Презентации от лекции;
Видеа;
Стари решения на задачи (сорс код);
Търсене в интернет, включително туториали, форуми (без да задавате въпроси в тях).

Забранено е да ползвате чужда помощ под каквато и да е форма, включително:

Разговори с колеги по телефон/ имейл/ фейсбук и др.;
Ползването на чат програми като Skype, ICQ, Pidgin, IRC и т.н.;
Ползването на програми за споделяне на файлове като Google Drive, Dropbox, pCloud, торент клиенти и т.н.;
Ползването на програми за отдалечен достъп до друг компютър като Remote Desktop, Team Viewer и др.;
Писането по форуми и дискусионни групи.

Кога са поправителните изпити за всеки модул?
• Programming Basics и/или QA Basics
При обявяването на модулите се посочват и датите за явяване на поправителен изпит. Тези изпити се провеждат след като приключи и последният редовен изпит от модула. Поправителната сесия обикновено е 1 седмица и ще получите имейл с подробна информация с датите и часовете на всеки изпит.

Какви дипломи и сертификатите издава СофтУни?
След края на всеки завършен курс, ако оценката е равна или по-висока от 5.00 получавате официален сертификат от СофтУни. Всеки курс на СофтУни предоставя на курсистите определен брой кредити, като размерът на кредитите се определя в зависимост от крайната оценка от курса.

Курсистите, преминали успешно през всички курсове от дадено професионално направление от програмата по софтуерно инженерство или от програмата по QA инженерство (оценка от минимум 3.00) и събрали необходимия брой кредити, както от цялостната програма, така и от специализирани курсове, ще получат и официална диплома за желаната от тях професия. Информация за необходимите кредити за всяко професионално направление можете да откриете в страницата Сертификати.

СофтУни е лицензиран учебен център по Закона за професионалното образование и обучение. След всеки успешно преминат курс (с оценка равна или по-висока от 3.00 по теория и по практика), курсистите получават държавно признато „Удостоверение за професионално обучение“, както и приложение, валидно на територията на целия Европейски съюз.